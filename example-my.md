### ကိလေသာမှ လွတ်မြောက်ကြောင်း ၅ ပါး (တစ်နည်း)138
- ၁။ မိမိ၏ အကျိုးစီးပွားအတွက် သူတစ်ပါးတို့ ဟောကြားအပ်သော တရားကို နာယူခြင်း၊
- ၂။ သူတစ်ပါးတို့၏ အကျိုးစီးပွားအတွက် မိမိ ကြားနာအပ်ပြီးသော တရားကို ဟောကြားခြင်း၊
- ၃။ ကြားနာသင်ယူပြီးသော တရားကို ရွတ်ဖတ် သရဇ္ဈာယ်ခြင်း၊
- ၄။ ကြားနာသင်ယူပြီးသော တရားကို အဖန်တလဲလဲ စိတ်ဖြင့် ကြံစည်ခြင်း၊
- ၅။ ကသိုဏ်းဆယ်ပါး အသုဘဆယ်ပါး စသည်တို့၌ မိမိနှင့်သင့်လျော်သော ကမ္မဋ္ဌာန်းအာရုံကို နှလုံးသွင်းခြင်း။
>(ပဋိသံ၊ဋ္ဌ၊၁။၆၃။)

### ကောက်ဦးဆွမ်း လှူရကျိုး ၈ ပါး264
- ၁။ ရုပ်ရေအဆင်း ချောမောလှပသူ ဖြစ်ခြင်း၊
- ၂။ အခြံအရံ ပေါများခြင်း၊
- ၃။ စည်းစိမ်ဥစ္စာပေါများခြင်း၊
- ၄။ ဘေးရန်မရှိခြင်း၊
- ၅။ အသင်းအပင်း ပေါများသူ ဖြစ်ခြင်း၊
- ၆။ မပြိုကွဲမပျက်စီးသော ပရိသတ်ရှိခြင်း၊
- ၇။ လူအများတို့ ရိုသေမြတ်နိုး ပူဇော်မှုကို ခံရခြင်း၊
- ၈။ လှူဖွယ်ဝတ္ထုပစ္စည်းတို့ကို အဦးအဖျား ရရှိခြင်း။
>(အပ၊၂။၁၂။) (အပ၊မြန်၊၂။၁၁။)

### ကုစား၍ မရနိုင်သော တရား ၅ ပါး141
- ၁။ အမိကို သတ်ခြင်း၊
- ၂။ အဖကို သတ်ခြင်း၊
- ၃။ ရဟန္တာကို သတ်ခြင်း၊
- ၄။ မြတ်စွာဘုရားအား ပြစ်မှားသော စိတ်ဖြင့် သွေးဥကို ဖြစ်စေခြင်း၊
- ၅။ သံဃာကို သင်းခွဲခြင်း။
>(အံ၊၂။၁၂၉။) (အံ၊မြန်၊၂။၁၆၁။)

### ကုလူပကရဟန်း၌ အပြစ် ၅ ပါး150
- ၁။ အနာမန္တစာရသိက္ခာပုဒ်၌ ဟောအပ်သော အာပတ်သို့ ရောက်ခြင်း၊
- ၂။ ရဟောနိသဇ္ဇသိက္ခာပုဒ်၌ဟောအပ်သော အာပတ်သို့ ရောက်ခြင်း၊
- ၃။ ပဋိစ္ဆန္နာသနသိက္ခာ ပုဒ်၌ ဟောအပ်သော အာပတ်သို့ ရောက်ခြင်း၊
- ၄။ မိန်းမအား ခြောက်ပုဒ် ငါးပုဒ်ထက်အလွန် တရားဟောသဖြင့် အာပတ်သို့ ရောက်ခြင်း၊
- ၅။ ကာမဂုဏ်နှင့် စပ်သော အကြံအစည် များသည် ဖြစ်၍ နေခြင်း။
>(ဝိ၊၅။၂၃၅။) (ဝိ၊မြန်၊၅။၃၂၅။)

### ကုသလသင်္ကပ္ပ ၃ ပါး159
- ၁။ ကာမမှ လွတ်ရန် ကြံခြင်း နေက္ခမ္မသင်္ကပ္ပ၊
- ၂။ မေတ္တာနှင့် စပ်၍ ကြံခြင်း အဗျာပါဒသင်္ကပ္ပ၊
- ၃။ ကရုဏာနှင့် စပ်၍ ကြံခြင်း အဝိဟိံသာသင်္ကပ္ပ။
>(ဒီ၊၃။၁၈၀။) (ဒီ၊မြန်၊၃။၂၀၀။)

### ကုသိုလ်မဟုတ်သော အလှူ ၅ မျိုး178
- ၁။ သေအရက် အလှူ၊
- ၂။ ကချေသဘင် အလှူ၊
- ၃။ မိန်းမ အလှူ၊
- ၄။ နွားမအပေါင်းအလယ်၌ နွားလားဥသဘကို လွှတ်သော အလှူ၊
- ၅။ ပန်းချီဆေးရေးအလှူ။
>(ဝိ၊၅။၂၃၁။) (ဝိ၊မြန်၊၅။၃၂၁။)

### ကုသိုလ်၏ အကြောင်းရင်း ၃ မျိုး187
- ၁။ တပ်ခြင်းလောဘ မရှိခြင်း၊
- ၂။ အမျက်ဒေါသ မရှိခြင်း၊
- ၃။ တွေဝေခြင်း မသိခြင်း မောဟ မရှိခြင်း။
>(မ၊၁။၅၈။) (နေတ္တိ၊ဋ္ဌ။၂၁၄။) (မ၊မြန်၊၁။၆၂။)

### ကောဏာဂမနဘုရားအလောင်း၏ ပြာသာဒ် ၃ ဆောင်200
- ၁။ တုသိတမည်သော ပြာသာဒ်ဆောင်၊
- ၂။ သန္တုသိတမည်သော ပြာသာဒ်ဆောင်၊
- ၃။ သန္တုဋ္ဌမည်သော ပြာသာဒ်ဆောင်။
>(အပ၊၂။၃၇၄။) (အပ၊မြန်၊၂။၃၇၃။)

### ကောလာဟလ ၅ မျိုး203
- ၁။ ကပ္ပကောလာဟလ- ကမ္ဘာပျက်မည့်အကြောင်း နှစ်ပေါင်းတစ်သိန်း ကြိုတင်၍ ဖြစ်ပေါ်လေ့ရှိသော ကောလာဟလ၊
- ၂။ စက္ကဝတ္တိကောလာဟလ- စကြာမင်းလောင်း ပေါ်မည့်အကြောင်း နှစ်ပေါင်းတစ်ရာ ကြိုတင်၍ ဖြစ်ပေါ်လေ့ရှိသော ကောလာဟလ၊
- ၃။ ဗုဒ္ဓကောလာဟလ- သဗ္ဗညုဘုရားရှင် ပွင့်ပေါ်မည့်အကြောင်း နှစ်ပေါင်းတစ်ထောင် ကြိုတင် ဖြစ်ပေါ်လေ့ရှိသော ကောလာဟလ၊
- ၄။ မင်္ဂလကောလာဟလ- ဘုရားရှင် မင်္ဂလာတရား ဟောကြားမည့်အကြောင်း တစ်ဆယ့်နှစ်နှစ် ကြိုတင်၍ ဖြစ်ပေါ်လေ့ရှိသော ကောလာဟလ၊
- ၅။ မောနေယျကောလာဟလ- ရဟန်းတစ်ပါးက ဘုရားရှင်အား မောနေယျအကျင့် အကြောင်းကို မေးမြန်းလျှောက်ထားလိမ့်မည်ဟု ခုနစ်နှစ် ကြိုတင်၍ ဖြစ်ပေါ်လေ့ရှိသော ကောလာဟလ။
>(ခုဒ္ဒက၊ဋ္ဌ။၁၀၁။) (သုတ္တနိ၊ဋ္ဌ၊၂။၃။)

### ကောသမ္ဗီပြည် ပရိဗိုဇ်ရဟန်း ၂ ပါး213
- ၁။ မုဏ္ဍိယ ပရိဗိုဇ်၊
- ၂။ ဇာလိယ ပရိဗိုဇ်။
>(ဒီ၊ဋ္ဌ၊၁။၂၈၅။) (ဒီ၊ဋ္ဌ၊မြန်၊၁။၅၅၃။)

### ကံပြုအပ်သော ရဟန်းမ၏ အခြားအင်္ဂါ ၅ ပါး244
- ၁။ ရဟန်းယောကျ်ားတို့အား လာဘ်မရ စေခြင်းငှာ လုံ့လပြုခြင်း၊
- ၂။ ရဟန်းယောကျ်ားတို့အား နေရာမရစေခြင်းငှာ လုံ့လပြုခြင်း၊
- ၄။ ရဟန်း ယောကျ်ားတို့အား ဆဲရေး ရေရွတ်ခြင်း၊
- ၅။ ရဟန်းမတို့ကို ရဟန်းယောကျ်ားတို့နှင့် ယှဉ်စေခြင်း။
>(ဝိ၊၅။၃၄၀။) (ဝိ၊မြန်၊၅။၄၄၄။)